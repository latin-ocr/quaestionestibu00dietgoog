videatur et simplicior. — Hoc quidem consentientes omnes
interpretes inde a Scaligero (si unum Hertzbergium excepe-
ris) intellexerunt, versibus 11—-16 interrumpi nexas inter se
et optime cohaerentes sententias3 de hoc vero dubitaverunt, .
ubinam laterent difficultates; quamobrem alius post alium
versum lacunam statuit. Et hoc certe recte illi viderunt: sed
equidem plura etiam contendere ausim, dicenS, versus illos
plane alienos esse a totocarminis argumento.— Ac primum
quidem animadvertendum est, elegiam scriptam esse de
puella erepta poetae, quacum antea mutuo amore conjunctus
erat, id quod ex his versibus conjicere licet:
v. 1. Eripitur nobis jam pridem cara puella.
6. Nec mea dicetur, quae modo dicta meast?
7. omnia vertuntur: certe vertuntur amores3
si enim vertuntur amores, antehac eos exstitisse necesse est.
Idem testatur illud Achillis exemplum:
⁴ 29. 30. Ille etiam abrepta desertus conjuge Achilles
cessare in tect-is pertulit arma sua.
v. 36: tantus in erepto saevit amore dolor --
In illis vero dubiis adhuc versibus non de amore erepto
agitur, *sed de inexorabili puella et pertinaci, ‚cujus amorem
poeta nunquam sibi conciliare valuit; id quod jam e v. 11
12 cognoscere licet: '
munera quanta dedi, vel qualia carmina feci!
illa tamen nunquam ferrea dixit „Am0.“
’ sed reliquos quoque versus (13--16) eundem sensum habere,
tum demum clarum fiet et dilucidum, si postea justam dedero
eorum interpretationem. —- Tam diversae vero sententiae quo
modo in uno eodemque carmine conjungi potuerint, equidem
non intellego. — Deinde vero (et hoc maximum est) illi
versus neque ad praecedentes versus (7—10) quadrant, ne-

· ⁴ que ad eoS‚ qui sequuntur (17 -4Ο), id quod opt-ime intellegeS,

si quem ego sensum esse existimem totius carminiS, latius
explicavero.
Propertio igitur, magno dolore propter ereptam sibi

