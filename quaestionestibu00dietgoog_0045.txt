-37-

puellam percusso, amicus quidam nimiam animi mollitiam
exprobraverat lacrimasque eum fundere vetuerat. Profecto
minime noverat ille amicus magnum fervorem et paene J'am
furorem, quo magis magisque Propertius in desperationem
ferebatur. Respondet ei poeta hoc nostro carmine, cujus v.
1-6 ad ipsum amicum dictos esse in propatulo est:

Eripitur nobis jam pridem cara puella,

et tu me lacrimaS, fundere, amice, vetas!

nullae sunt inimicitiae nisi amoris acerbae:

ipsum me jugula, lenior hostis ero.

possum ego'in alterius positam spectare lacerto?

nec mea dicetur, quae modo dicta meast?
quorum versuum sententiam sic breviter explices: Tune la-
crimas me fundere vetaS, tune sine amore me vivere posse
existimas?

Deinde a. v. 7 sqq. ipse secum loquitur, (quamquam simul
etiam amici sententiam refellit) atque dilucide sibi et omni-
bus logices repulia et exmnplis demonstrat, erepti amoris
dolorem se nullo modo ferre posse. Argumentationem igitur
habemuS, cujus sic fere procedunt singulae sententiae: —-
Magna abreptus tristitia, primum animo considerat, nullam
constantem. esse fortunam et in perpetuum manere3 immo
omnia verti: itaque amori quoque idem fatum imminere
omnia vcrtuntur: certe vertuntur amores:
Deinde in sequenti versu ad suum ipsius venit amorem:
’ Vinceris aut vincis: baec in amore rotast¹¹).

 

 

¹¹) Hoc loco non licet praeterire, in v· 8 metricam extare difficulta-
tem, id quod Bubendeyus Quaestt. Tib. pag. ‘22 adn. l dilucide ostendit..
Dicit enim, non licere in prima pentametri parte ultimam brevem syllabam
porrigi ante b aut vocalem apud Ovidium, Tibullum, Propertium omnesque
hujus aetatis scriptores3 Martialem primum hanc legem neglexisse. De-
monstrat etiam, locos paucos Tibulli et Ovidii, in quibus haec inveniatur
licentia, aut corruptos esse aut omnino non buc pertinere. Pergit deinde:
restat igitur apud poetas ejus temporis unus ille locus Propertianus:
Nonne rectius videatur, aliter si poetam scripsisse putabimus?‘·³ Plane viro

